Rajd Silk Way 2011 mimo swojej krótkiej historii (w tym roku rozegrana zostanie III edycja) staje się wielkim wydarzeniem sportowym. Na starcie do liczącego ok. 4 tys km rajdu (w tym 2448 km odcinków specjalnych) stanie 95 załóg samochodowych i 35 w pojazdach ciężarowych. Wyzwania udziału w tym rajdzie, z racji wysokiego poziomu trudności nazywanego "Małym Dakarem", podjęła się załoga NeoRaid - Piotr Beaupre / Jacek Lisicki, która wystartuje w klasie T1 samochodem Bowler Nemesis. 