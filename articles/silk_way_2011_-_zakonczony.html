<div class="article">
<p style="text-align: justify;">Start w zakończonym niedawno rajdzie Silk Way 2011 zespół NeoRaid ocenia jako bardzo udany. Osiągniecie mety liczącego ok. 4 tys. km rajdu na wysokim, 28 miejscu w klasyfikacji generalnej to wynik lepszy niż planowany. Na wymagającej trasie załoga dzielnie walczyła z trudnościami terenowymi i wymaganiami nawigacyjnymi, a przede wszystkim daleko przesunęła granice własnej wytrzymałości i zdolności koncentracji.</p> 
<p style="text-align: justify;">Konieczność codziennego doskonałego przygotowania samochodu na kolejny etap oraz usunięcia awarii, które przytrafiły się podczas walki z wymagającym terenem powodowały, że również ekipa serwisowa pracowała po każdym odcinku specjalnym na pełnych obrotach i bardzo dobrze wywiązała się ze swoich zadań.</p> 
<p style="text-align: justify;">Samochód starannie przygotowany przed wyruszeniem z Polski i wyposażony m.in. w nowe zawieszenie marki Reiger oraz nowatorskie rozwiązanie firmy GoodYear - opony kevlarowe, spisywał się bardzo dobrze, o czym świadczą doskonałe wyniki etapowe załogi NeoRaid - 10 miejsca na 6 i 7 odcinku specjalnym.</p> 
<p style="text-align: justify;">Zespół NeoRaid dziękuje swoim Partnerom - firmom Motul, 5 a Sec, Land Serwis, Amara, B.H. Podbeskidzie za wsparcie i pomoc w przygotowaniach do startu w rajdzie Silk Way 2011.</p> 
<p style="text-align: justify;">Aktualnie prowadzone są prace przygotowawcze i niezbędne modyfikacje samochodu BMW X5CC, którym załoga będzie kontynuować starty w rajdach długodystansowych. Obecnie samochód ten jest przygotowywany i poddawany niezbędnym modyfikacjom w naszym serwisie. Pomimo, że od zakończenia rajdu Silk Way 2011 upłynęło dopiero kilka dni, już teraz myśli zespołu skierowane są w stronę Ameryki Południowej i zaplanowanego wielkiego wyzwania, jakim jest udział teamu NeoRaid w rajdzie Dakar 2012.</p> 

<p style="text-align: center;"><img src="galleries/silk_way_2011/5a1aceddafe250a90ee990bc1dbcb5ab.jpg" alt="Finisz"/></p>




<p style="text-align: center;">Oficjalna strona Rajdu Silk Way 2011:<br/>
<img src="galleries/rajd_silk_way_2011/20108b2e51f9fb74ad188a2bef8ed91c.png" alt="Ciężarówka"/><br/>
<a href="http://www.silkwayrally.com/">http://www.silkwayrally.com</a></p>
</div>