<div style="margin: 5px; border: 1px solid #cccccc; padding: 5px">
Trudno w to uwierzyć, ale wczorajsze intensywne opady śniegu i niska temperatura zmieniły trasę rajdu! Nie tego spodziewaliśmy się po Ameryce Pd, szczególnie, że na dzisiejszym biwaku temperatura wynosi ponad 40 st. Wczorajszy odcinek specjalny został odwołany oraz zamieniony zastał przebieg trasy dojazdowej Fiambala - Copiapo, aby ominąć najbardziej zasypane śniegiem przełęcze, co spowodowało, ze ok. 660 km pokonywaliśmy wszyscy razem, tj. zawodnicy łącznie z pojazdami assistance. W trakcie jazdy mijaliśmy olbrzymie zaśnieżone szczyty, jednak przejazd przez granice na wsykosci ponad 4 700 m npm odbył się bez problemów. Dziś po przejechaniu  Andów załoga serwisowa ma wolne, natomiast załoga rajdowa walczy na pustyni Atacama, która stanowi wielkie wyzwanie zarówno dla ludzi, jak i sprzętu. Jutro dla wszystkich dzień przerwy, bezie czas na poważniejszy przegląd auta i zregenerowanie sił przez załogę. Dziś wieczorem planujemy spotkanie towarzyskie z innymi polskimi załogami. W obozie polski język słychać bardzo często, oprócz naszych załóg jest szerokie grono mechaników, ponadto dziennikarze i celebryci – kto wie, czy po Francuzach, Holendrach i Niemcach nie jesteśmy kolejną najliczniej reprezentowana nacją.
<p>{sliders}zmiana_trasy_dakar_2012,4,3{/sliders}</p> 
Atmosfera w bazie rajdu jest bardzo dobra, wszyscy są mili, uprzejmi i pomocni oferowanych jest wiele atrakcji jak np degustacja regionalnych win. Jest namiot info. Gdzie nadawana jest cały czas relacja z odcinków, choć nie na żywo. Baza nigdy nie śpi, huk i warczenie agregatow prądotwórczych trwa cała dobę, gdy jedni startują to inni właśnie wracają. Od rana słychać stada śmigłowców, które nieustannie lądują i startują, jak do tej pory prawie wszystkie bazy były usytuowane koło lotnisk, wiec dochodzi do tego huk lądujących i startujących samolotów. Mechanicy w zasadzie w nocy nie śpią - nad ranem oddają załodze samochód po takich naprawach, na jakie starczyło czasu, pakują cały warsztat na ciężarówkę serwisową (a na prawdę jest co pakować), wsiadają do ciężarówki i prowadząc na zmianę przejeżdżają do następnej bazy czasami nawet 800 km, rozkładaja serwis od nowa i dopiero wtedy maja czas na zregenerowanie sił, drzemiąc w strasznym upale czekając na załogę. Gdy załoga wraca z odcinka, wszystko już na nich czeka – namioty, spanie, świeża woda na jutro. Kierowca i pilot wymieniają kilka uwag z mechanikami po czym idą spać, a mechanicy znów zabierają się za planowany przegląd i naprawę ewentualnych uszkodzeń powstałych w czasie odcinka. O czwartej,  piątej rano nierzadkie są przypadki szukania brakujących części do swojej maszyny w serwisach swoich rywali. Wszyscy staraja się sobie pomóc wzajemnie, czasami poprzez pożyczenie lub sprzedaż części, czasami dobrym słowem czy radą. Atmosfera wśród zawodników i ekip jest bardzo dobra, co podtrzymuje ducha Dakaru. A wszystkich łączy jedno marzenie – dojechać w rajdzie do Limy!</div>