<div class="article">
24H Tout Terrain de France 2008
13/14.09.2008 odbył się we Francji wyścig 24h TT de France, w Polce znany pod nazwą "24h wokół Paryża". CURSOR TEAM wziął udział w tych zawodach jako jedyna załoga z Polski z numerem startowym 25. W skład załogi weszli: Piotr Beaupre, Jacek Lisicki, Tomasz Traskiewicz, Grzegorz Baran. Wyścigi te odbywały się na ogromnym placu starego lotniska. Wzdłuż linii toru zostały umieszczone stanowiska serwisowe. W zawodach wzięło udział 120 zawodników. Wyścig ten polega na wymianie maksymalnie co 2,5 godziny kierowcy który jedzie na zamkniętym torze. W samochodzie może przebywać tylko jeden kierowca.


Nasi zawodnicy ustalili, że będą się zmieniać co 2 godziny tak aby mieć czas na zjazd do strefy tankowania i ewentualnie na naprawę jakiś usterek.


Wszyscy zawodnicy CURSORA jechali równym tempem i CURSOR plasował się na dość wysokich pozycjach (17 miejsce w klasyfikacji ogólnej). Niestety około 3 godziny przed zakończeniem rajdu awarii uległ silnik i samochód nie wrócił już na trasę.


Organizacja przedsięwzięcia była na bardzo wysokim poziomie. Pogoda była sprzyjająca, tor dobrze przygotowany, nawierzchnia wyrównana i co kilka godzin polewana wodą dla utrudnienia jazdy.


Mimo awarii jesteśmy bardzo zadowoleni, nie wykluczamy startu w przyszłym roku. Zdobyliśmy mnóstwo nowych doświadczeń. Życzymy sobie aby tego typu zawody odbywały się w Polsce.
</div>
