<div class="article">
<p style="text-align: center;"><img src="galleries/rajd_silk_way_2011/eaef086233fe5a97da104f78ecc87486.jpg" alt="mapa"/></p>

<p style="text-align: justify;">Rajd Silk Way 2011 mimo swojej krótkiej historii (w tym roku rozegrana zostanie III edycja) staje się wielkim wydarzeniem sportowym. Na starcie do liczącego ok. 4 tys km rajdu (w tym 2448 km odcinków specjalnych) stanie 95 załóg samochodowych i 35 w pojazdach ciężarowych. Wyzwania udziału w tym rajdzie, z racji wysokiego poziomu trudności nazywanego „Małym Dakarem”, podjęła się załoga NeoRaid - Piotr Beaupre / Jacek Lisicki, która wystartuje w klasie T1 samochodem Bowler Nemesis. Wśród startujących ekip są m. in. takie sławy jak Stephane Peterhansel i Krzysztof Hołowczyc oraz polskie załogi -  Aleksander Sachanbiński / Arkadiusz Rabiega w klasie T2 oraz Józef Cabała w kategorii samochodów ciężarowych, jadący z co-pilotami z Czech.</p> 

<p style="text-align: center;"><img src="galleries/rajd_silk_way_2011/7e8ff413a92c0ea46de3fdd7730cf07c.jpg" alt="Bowler"/></p>

<p style="text-align: justify;">Załoga NeoRaid po raz pierwszy bierze udział w tym trudnym i wymagającym rajdzie. Przed wyruszeniem samochód rajdowy Bowler Nemesis został poddany gruntownemu i metodycznemu przeglądowi. Wszystkie istotne elementy samochodu, których przebieg zbliżał się do maksymalnego zaplanowanego, zostały wymienione przed wyjazdem na nowe. Na pokładzie ciężarówki serwisowej znajduje się duży magazyn części zapasowych – na tak długiej trasie rajdu nie można przewidzieć, które części i w jakiej ilości będą potrzebne. Podczas przygotowań do rajdu Silk Way 2011 zespół znacząco wsparli nasi Sponsorzy – firmy Motul, 5 a Sec, Land Serwis, Amara.</p> 

<p style="text-align: center;"><img src="galleries/rajd_silk_way_2011/55e2da1912ce6ed1ad0a57c41f47fa22.jpg" alt="Ciężarówka"/></p>

<p style="text-align: justify;">Na rajdzie Silk Way 2011 team Neo Raid liczy na uzyskanie dobrego miejsca w klasyfikacji oraz zdobycie kolejnych doświadczeń i doskonalenie formy rajdowej załogi i ekipy serwisowej. Rajd składa się z 7 etapów, trasa wiedzie z Moskwy do Sochi, poprzez urozmaicony teren, na którym załogi będą ścigać się po szutrach, stepie, piaszczystych wydmach, skalistym podłożu i wodnych przeprawach. Wymagająca będzie też nawigacja, zmuszająca również pilota do maksymalnego skupienia na odcinkach specjalnych. Ten rajd jest dużym wyzwaniem dla załóg i sprzętu!</p>

<p style="text-align: center;"><img src="galleries/rajd_silk_way_2011/e90029abbf85dbdcc6b6064b86829c3f.jpg" alt="Trasa"/></p>


<p style="text-align: center;">Oficjalna strona Rajdu Silk Way 2011, wyniki na żywo:<br/>
<img src="galleries/rajd_silk_way_2011/20108b2e51f9fb74ad188a2bef8ed91c.png" alt="Ciężarówka"/><br/>
<a href="http://www.silkwayrally.com/">http://www.silkwayrally.com</a></p>
</div>