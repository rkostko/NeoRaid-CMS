<div style="margin: 5px; border: 1px solid #cccccc; padding: 5px">
<p style="text-align: justify;">Zgodnie z harmonogramem testów przygotowawczych do startu w Rajdzie Dakar 2012, załoga NeoRaid w dniach 27 – 29 października 2011 wzięła udział w 25 Baja Vodafone Portalegre 500.</p> 

<p style="text-align: justify;">Jubileuszowa, 25 edycja tej imprezy zgromadziła na starcie bardzo wiele załóg – w Pucharze Świata Cross Country lista zgłoszeń obejmowała prawie 70 załóg, w tym 8 kierowców z listy priorytetowej FIA, mocną obsadę X-Raid w 4 samochodach Mini All4racing i wiele znanych nazwisk. Bardzo dużą frekwencję miały równolegle rozgrywane samochodowe kategorie narodowe, challenge i promotion a ilość zawodników w  klasie motocykli, quad i buggy ogromna. Po zakończeniu BT, wszystkie pojazdy ustawione w Parc Ferme zajęły obszar wielkości boiska piłkarskiego, w portugalskim słońcu tworząc imponujący, kolorowy widok. Wieloletnie doświadczenie organizatorów procentowało doskonałą organizacją - informacje dla uczestników były jasne i jednoznaczne, harmonogram czasowy był doskonale przestrzegany, a wyniki podawane na bieżąco. Dla kibiców przygotowano informatory z oznaczeniem najbardziej widowiskowych miejsc, a zgromadzeni na mecie mogli obserwować zmagania kierowców na dużym telebimie.</p> 
{sliders}baja_portalegre_2011_,4,3{/sliders}
<p style="text-align: justify;">Start załogi NeoRaid w rajdzie 25 Baja Vodafone Portalegre 500 należy ocenić bardzo pozytywnie, mimo niefortunnych epizodów, z którymi przyszło nam walczyć w czasie rajdu. Krytyczny okazał SS2, na którym najpierw zniszczenie obręczy i opony lewego przedniego koła spowodowało stratę czasu przy wymianie przez załogę koła, a następnie,  na fragmencie trasy zmienionym w stosunku do pierwotnego Roadbooka i nie oznaczonym jako bardzo niebezpieczny, znajdowała się przeszkoda w formie poprzecznego, wysokiego progu kamiennego, na który BMW X5CC z nr startowym 519 najechało ze zbyt dużą prędkością. Samochód został wyrzucony w powietrze na znaczną wysokość i najprawdopodobniej przy lądowaniu uszkodzony został przegub półosi prawego przedniego koła. Jego wymiana w serwisie, pomimo bardzo sprawnego działania dwóch mechaników trwała dłużej niż 15min czasu serwisowego przewidziane w regulaminie zawodów. Skutkowało to 20 min. karą dla załogi. Generalnie zachowanie i osiągi samochodu BMW na trasie odcinków specjalnych jest bardzo dobre, auto doskonale radzi sobie z terenem i "chce jechać". Był to pierwszy start rajdowy załogi NeoRaid samochodem BMW X5CC i z odcinka na odcinek kierowca i pilot uczyli się i "wjeżdżali" w nowy samochód, uzyskując coraz lepsze rezultaty. Na ostatnim odcinku, SS3 załoga uzyskała 17 czas odcinka, nawiązując bliska walkę z wielokrotnym mistrzem Czech, załogą Zapletal/Ourednicek, którzy po ponad 250 km odcinak byli lepsi tylko o ok. 3 minuty. Prawie roczna przebudowa i w zasadzie odnowa wszystkich istotnych podzespołów BMW X5CC zaowocowała przygotowaniem niezawodnego samochodu rajdowego – silnik, układ napędowy, zawieszenie działały bez zarzutu.</p> 

<p style="text-align: justify;">Zespół NeoRaid dziękuje swoim Partnerom - firmom Motul, 5 a Sec, Real Management, Amara, Galposter-OEM Management za wsparcie i pomoc w przygotowaniach do startu w rajdzie 25 Baja Vodafone Portalegre 500.</p>

<p style="text-align: justify;">Rajd w Portalegre był testem sprawdzającym przed czekającym nas rajdem Dakar 2012 i został zaliczony 100% pozytywnie. Po powrocie z Portugalii i przeglądzie porajdowym, pozostałych kilkanaście dni przed odesłaniem auta do portu w Le Havre i transportem do Ameryki Pd zostanie wykorzystane na ostateczne drobne modyfikacje i wyposażenie BMW oraz zapakowanie serwisu i wyposażenia biwakowego na czekające nas bardzo rudne 15 dni w Argentynie, Chile i Peru. Pozytywne doświadczenie z rajdu Baja Portalegre powoduje, że do Ameryki Pd pojedziemy z większą pewnością siebie i szansami na ukończenie morderczego wyzwania, jakim jest Dakar 2012.</p>
<div style="margin: 0 auto; width:100%; padding:10px; text-align:center">Film z fragmentu prologu, załoga NeoRaid nr 519</div>
<div style="margin: 0 auto; width:420px; height:315px"><object width="420" height="315"><param name="movie" value="http://www.youtube.com/v/F_9rRREizfo?version=3&amp;hl=pl_PL"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/F_9rRREizfo?version=3&amp;hl=pl_PL" type="application/x-shockwave-flash" width="420" height="315" allowscriptaccess="always" allowfullscreen="true"></embed></object></div>

</div>

    
