<div class="article">
Drezno – Wrocław 2008
28.06 – 05.07 odbył się rajd Drezno – Wrocław, była to już 14 edycja tej imprezy. W tym roku wzięło w niej udział około 250 zawodników m.in. Cursor Team (Piotr Beaupre i Jacek Lisicki) specjalnie na ten rajd przygotowanym Range Roverem. Samochód ten tylko z nazwy przypomina seryjny samochód gdyż został cały zelżony przez użycie plastykowych elementów nadwozia, jak pokrywa  maski, pokrywa silnika i pokrycie drzwi. Samochód ten wyposażono w dwie niezależne wyciągarki elektryczne. Tuningowi poddany został również 2,5l silnik dieslowski u tunera angielskiego. W samochodzie chłodnica została przeniesiona do tyłu, samochód wyposażono w 8 wysokiej klasy amortyzatorów firmy FOX. Tajemniczą bronią była innowacyjna konstrukcja centralnego podnośnika samochodu.


Tegoroczny rajd był wyjątkowo ciężki, przez poligonowe tereny, głębokie doły wyryte przez wojskowy sprzęt, odcinki leśne, tereny od piaszczystych po bagniste, przeprawy przez rzeki.






Rajd rozpoczął się prologiem w okolicach Drezna, drugi odcinek organizatorzy usytuowali w okolicy słynnej Wyspy Tropikalnej w miejscowości Lubben. Pozostałe odcinki były rozgrywane w Polsce w okolicach Żagania, Drawska Pomorskiego, Recza.


Od początku rajdu załoga Cursora narzuciła wysokie tempo plasując się na prologu na 8 pozycji. Rywalizacja na pozostałych odcinkach przebiegała ze zmiennym szczęściem. Aczkolwiek załoga plasowa się w granicach 10 – 15 miejsce. W związku z charakterem rajdu były to w 80% przeprawy bagienne, rzeczne. Załoga nie ma doświadczenia w tzw. przeprawówce dlatego spadła na dalsze pozycje. Na ostatnim odcinku typowo szybkościowym i nawigacyjnym załoga brawurową jazdą odrobiła straty i ostatecznie zajęła 23 miejsce na około 250 startujących.


Podczas trwania rajdu dziwi nie sportowe zachowanie zawodników niemieckich, którzy nie stosowali się do zasady fair play, nagminnie wymuszając pierwszeństwo przejazdu przed przeprawami terenowymi oraz nieuczciwie skracając trasę. Mamy nadzieje że w przyszłym roku już się to nie powtórzy.
</div>
