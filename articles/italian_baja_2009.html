<div class="article">
<h4>ITALIAN BAJA 2009 (19 - 22.03)
</h4><p>Między 19.03 a 22.03 już 16 raz w Pordenone we Włoszech odbyła się Italian Baja. Tym razem Piotr Beaupre i Jacek Lisicki wystartowali w barwach firmy Galposter i był już to ich drugi start w tej imprezie.</p>

<p>Jak widać kryzys dotyka wszystkich i w tym roku wystartowało o połowę mniej zawodników. Wystartowało wiele załóg z byłych „KDL” – Krajów Demokracji Ludowej (dla wtajemniczonych J) oraz rekordowa ilość załóg z Polski.</p>
<p> -  „Bardzo się cieszę, że w tym roku wystartowało tyle załóg z Polski, uważam, że przełamana została pewna bariera. Startujący tutaj Polacy nie są przypadkowi, to prawdziwi pasjonaci, zawodnicy, którzy do niedawna ścigali się na krótkich, wyboistych oesach w RMPST. Wszystko zaczyna iść w dobrym kierunku, rozwijają się horyzonty naszych zawodników, zmienia się świadomość rajdowa” – powiedział Piotr Beaupre. </p><p>Nasze barwy reprezentowali : Piotr Beaupre i Jacek Lisicki, Aleksander Sachabiński i Arkadiusz Rabiega, Mariusz Ryczkowski i Piotr Brakowiecki oraz Patryk Łoszewski i Rafał Marton. Wystartowało również wielu utytułowanych zawodników off-roadowych, są to Boris Gadasin i Vladimir Demyanenko, Miroslav Zapletal i Tomas Ourednicek i inni. Tak więc pomimo dużo mniejszej ilości zawodników ranga zawodów nie obniża się.</p>

<p>Zawody rozpoczęły się 9km prologiem w piątek, w sobotę i niedzielę uczestnicy pokonali w sumie 5 odcinków specjalnych o łącznej długości 410km poprzez odcinki położone wśród winnic, przez koryto rzeki. Kręte i wąskie drogi. Pogoda dopisała. </p>
<p>"Italian Baja to trudny rajd. Odcinki, które wydają się proste - wcale takie nie są. Zawodnicy obawiają się fragmentów w rzece, a w rzeczywistości trudniejsze są kręte, wąskie, szutrowe drogi. Chciałbym pojechać lepiej niż w zeszłym roku. Wtedy miałem poważne problemy techniczne ale mimo wszystko mam pozytywne wspomnienia. To jest rajd dla szybkich i wytrzymałych samochodów, w tym roku liczę na dobry wynik. Zawsze miałem inne podejście do rywalizacji sportowej, niekoniecznie skupiam się na wygranej. Na pewno przyjdzie nam rywalizować z Mariuszem Ryczkowskim, on ma duży potencjał, tak samo Patryk Łoszewski. Olek Sachanbiński jest dużą niespodzianką, pomimo mniejszego doświadczenia to on może być "czarnym koniem" – powiedział Piotr Beaupre. Po prologu załoga Galpostera znajdowała się w połowie stawki na 20 pozycji, po kolejnych odcinkach było już tylko lepiej i stopniowo pięli się do góry i w klasyfikacji generalnej uplasowali się na 13 (nie pechowej) pozycji. Boris Gadasin kolejny raz zwyciężył w zawodach Italian Baja. </p>

<p>Wyniki generalnej klasyfikacji: </p>
<p>1. Boris Gadasin/Władimir Demianienko (RUS) Nissan Pick-up 4:39.20<br />
2. Miroslav Zapletal/Tomas Ourednicek (CZ) Mitsubishi L200 +4.24<br />
3. Tonnie van Deijne/Wouter Rosegaar (NL) Mitsubishi Pajero MPR13 +5.19<br />
4. Balazs Szalay/Laszlo Bunkoczi (H) Opel Antara RR +22.40<br />
5. Aleksandr Mironienko/Siergiej Tałancew (RUS) Nissan Navara +23.11<br />
6. Joost van Cauwenberghe/Didier Espeel (B) Nissan Navara +27.00<br />
7. Riccardo Colombo/Rudy Briani (I) Mitsubishi L200 +31.16<br />
8. Jacky Loomans/Fritz Driesmans (B) Nissan Navara +32.10<br />
9. Valter Benazzato/Stefano Benazzato (I) Suzuki Grand Vitara +36.49<br />
10. Kristof Marton/Simon Peter (H) Nissan Pick-up +39.01<br />
_________________________________________________________<br />
11. Patryk Łoszewski/Rafał Marton (PL) Orca BMW +41.27 (1. T1/13)<br />
13. Piotr Beaupre/Jacek Lisicki (PL) Bowler Wildcat +44.52 (12. T1/12)<br />
23. Aleksander Sachanbiński/Arkadiusz Rabiega (PL) Toyota Land Cruiser +1:33.19 (6. T2/23)<br />
27. Mariusz Ryczkowski/Piotr Brakowiecki (PL) SAM MRT 08 BMW Sport +7:04.22 (5. T1/13) </p>

<p>fot. Paweł Rosłoń
<br />
fot. Piotr "Enter" Domański - Terratrek
<br />
fot. Jacek Czerwiński - Mykogen Rally
</p>
</div>